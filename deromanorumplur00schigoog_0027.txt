..25-

(videlicet etiam contraria ratio valet). In pentametro autem

· non solum primus pes mero dactylo contineri, sed etiam post

caesuram i. e. quartus et quintus pes dactylorum speciem
ostendere opus est. Quae cum ita sint, non est mirum quod
multo maiore dactylorum numero opus erat Ovidio et poste-
rioribus poetis quam prioribus, ut haec praecepta observarent.
Ita factum est, ut apud Ovidium illa numerorum permutatio
adeo increbresceret, qui poetica cum hac licentia plus ducentis
nominibus usus est.

Quibus expositis satis demonstratum esse puto quae sit
pluralis poetici historia. Ut omnia breviter conclusionis instar
comprehendamuS, hoc dicimus: pluralis poetici usus non omnibus
temporibus idem fuit. Sed, Ennius Cicero Lucretius Catullus
multo cautiores erant in eius usu quam recentiores velut Ver-
gilius et Ovidius. Veteres illi poetae in parvo tantum voca-
bulorum numero hanc licentiam sibi permiserunt. Quod illi
propter necessitatem fecerunt, id recentiores commoditati tri-
buerunt. — Poetae Romani et epici et elegiaci permagna digni
sunt laude, quod summis difficultatibus superatis et summa
opera et labore consumpto interdum non sine variis artibus
atque dolis adhibitis metrum linguae latinae plane repugnans
non solum linguae congruens fecerunt, ita ut ratione tollerent
dactylorum inopiam, sed etiam mirabili illa constantia atque
perseverantia ad talem perfectionem absolutionemque pervene-
runt in hexametris compingendiS, ut, paene dixerim, exemplaria
Graeca superarent hac arte. Quod Ennius aperuit, id Ovidius
ad praestantiam perduxit ita, ut summo iure versum dactylicum
quasi civitate Romana donatum esse dicamus.

