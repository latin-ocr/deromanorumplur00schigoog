.-11-

Accedunt alia neutrius generis substantiva, quae ‘longa cum
brevi coniuncta syllaba' pluraliter constant. Quorum nominum
quamquam singularis versui inseri potest, tamen poetae prae-

tulerunt numerum plurativum, qui propter syllabam brevem ’

optime convenit cum metro. Quo in pluralium numero duo
genera sunt distinguenda: et ea quae sunt secundae declinationis,
velut bellum, donum, tergum, et quae continentur tertia declina·-
tione, velut· os, mel. Horum singularem versus quamquam
patitur, tamen, quam quidem rationem probat usus, poetae
monosyllaborum pluralem multo melius cadentem praeferunt,
non solum praeceptis euphonicis impulsi, sed imprimis quia haec
nomina saepe sunt coniuncta cum additamentiS‚ quorum singu-
laris metro repugnat} Denique commemoranda sunt tertiae
declinationis neutra, quae singulariter duabus constant syllabis
ita, ut trochaei speciem ostendant. Quorum casus recti et accusati-
vus (nimirum singularis numeri) optime locum habere possunt in
versu dactylico, sed saepissime pluraliter enuntiantur, videlicet ut
brevium augeatur syllabarum numerus, plurativae enim formae
cum integrum praebeant dactylum, poetis et epicis et elegiacis
erant gratissimae. — Haec habui quae dicerem de nominativi
et accusativi usu, qui casus imprimis adhibentur.. Priusquam
autem ad alia transeamus, pauca de ceteris casibus proferamus;
nam etiam hac re poetarum rationem illustrari videbimus.
Ablativo singularis, cum merum expleat dactylum ——· lumine —,
non minus favent poetae quam casibus illis pluraliter usurpatis.
Contra ablativus pluralis rarissime reperitur cum singularis
sensu (exempla in indice sunt adnotata). Dativus singularis -
lumini — cum speciem cretici ostendat, prorsus a metro dacty-
lico abhorret, nimirum ex quo leges elisionis severioris valent.
Qui compensatur pluralis dativo - hic autem ut ablativus
pluralis non nisi ante consonam versui accommodari potest.
Genetivus singularis qui ante consonas creticum efficit- eoque
metro repugnat, cum vocalibus commissus metro aptus est.
Genetivus pluralis autem cum creticum in se contineat neque
-um terminationem elidere permissum sit, omnino a versu
exclusus est. Cum in monosyllabis tert-iae declinationis simi-
liter res se habeat, silentio ea transeamus. ·Restat ut de mas-
culini et feminini generis nominibus agamus3 qua in re eo
ordine utemur, ut singulas declinationes perlustremus.

