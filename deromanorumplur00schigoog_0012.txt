-10-

auctoritatis non est denegandum, uberius agamus 1). Creticorum
elisionis exemplum non invenitur in Ennii hexametris; sed
Lucilius, Catullus 2) - praeter hexametros continuos — Horatius
in saturis, auctor Priapei (85, 7) eandem admiserunt- — quod·
Horatius et auctor Priapei hoc fecerunt, in offensionem nostram
non cadit, cum illi etiam alia, quae optimo cuique poetae con-
cessa non sunt, sibi permiserint. -- Igitur cum veteres minus
fuissent anxii ne vitarent elisiones tales, effecerunt, ut praeter
alias formas permagnum quoque neutrorum illorum numerum
e sermone excludi opus non esset. Sed inde a Sullae aetate
poetae abhorrebant ab elisionibus eius modi. Cum L. Muelleri
observationes quae ad hanc rem pertinent, comprobem, illius
verba afferre liceat (p. 347): ‘igitur dactylica qualia sunt‘arduum,
militum,plurimum’ timuerunt cum vocalibus committere Tibullus,
GrattiuS, Columella, Homerus Latinus, scriptores Aetnae et Nucis
et elegiarum de Maecenate, auctores Priapeorum . . . adeoque ab
Augusti certe aetate vel durioribus usi modulis rarissime ad-
miserunt elisionem, de qua agitur, nec fere extra primum et
quintum pedem. Itaque ter eademst usus Catullus in hexa-
metris continuis (64, 211. 359. 366) ‘sospitem Erechtheum’ ‘cor-
porum acervis' ‘copiam Achivis’, bis Ovidius (am. III 6, 1013
met. VI 524) ‘fluminum amores' ‘virginem et unam’‚ bis Iuvenalis
(6,151. 14‚73)‚ semel Lucanus (l,231)’. Quibus elisionis vetitae
legibus factum est, ut una tantum neutrorum forma ad hexa-
metrum et pentametrum quadraret, nimirum forma in a desinens
Singularis enim totus ab heroico versu exclusus est, si genetivum
silentio neglegiS, quem poetae metro inserere non poterant nisi
contractum 3). Ergo cum poetis omnium illarum vocum unam
tantum formam metro dactylico immittere liceret, miri nihil
praebet, si pluraliter utebantur illis nominibus cum
singularis notione - sine omni sensus discrimine. Quae
cum ita se habeant, recte cum Maasio concludemus, si in
vocabulis omnium generum — videlicet in abstractis et con-
cretis vocibus quibus regio significatur vel corporis pars — id
statuendum sit, de reliquorum pluralium natura idem iudicandum
esse: significationis discrimen inter numeros intercedere nullum.

 

1) L. Mueller, de re metr. ² p. 342. 343. 3473 Ρ. Maas l. c. p 488. 508.

2) Velut 91, 9 legis ‘gaudium’ ita ut terminatio ante praepositionem
‘in’ elisa sit.

3) Maus 4090qq.

