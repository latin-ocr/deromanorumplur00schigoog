...22-

Hoc loco etiam attributa plurativa quae ad substantivi,
de quo aliquid declaratur, singularem referenda sunt, exemplis
fulciamus, In hoc quoque usu, qui nisi apud poetas Romanos
obvius non est, Graeci praebebant exempla et poetae et scrip·
tores (imprimis oratores). Primum Homerus hanc dictionem
usurpavit P 255 Πάτροκλον T ῳῇρσι κυσὶν μέλπηθρα γενέσθαι.
ὃθᾲιιὶῐιιι· Herodotus VI 119 Μίλητε . ., πολλοῖσιν δεῖπνόν τε καὶ
ἀγλαὰ δῶρα γενήσῃ. Isae. VII 40 ὧν μνημεῖα τῆς ἐκείνου φιλο-
τιμίας ὁ τρίπους ἐκεῖνος ἔστηκε. Quem usum poetae Rom. sibi
concesserunt, velut Verg. ecl. V 71 ‘vina novom fundam..
Ariusia nectar’‚ Ae. IV 455 ‘fusaque in obscenum se vertere
vina cruorem’. Ovid. met. X 571 'praemia veloci coniunx' (sc.
Atalanta).

Quas dicendi rationes cum non nisi apud poetas valeant,
ea ipsa de causa poeticae dicendae et plurales illi pro poeticis
habendi mihi videntur esse. Quibus de causis Romanorum
poetae ad talem usum adducti sint, nemo est qui hoc exiis
quae in paragraphis IV et V de pluralis poetici natura ex-
posuimus, non intellegat.

ἓ 7. Nunc demum paucis agamus de pluralis poetici
historia. Primo obtutu admirationem nostram provocare debet,
quod in poetarum et elegiacorum et epicorum carminibus
numerorum illa permutatio obviam fit, contra priscum illum
et popularem versum saturnium quem vocant omnino carere
. hac dicendi ratione et tragoedias rarissima praebere exempla.
Sin autem accuratius inquiremuS, huius rei radicem inveni-
emus in ipsa linguae latinae natura. Nam quod nullum
poetae admiserunt pluralem poeticum in versibus ‘quos olim
'Fauni vatesque canebant', hoc ea de causa factum esse
videtur quod poetae in illo metr0, cum ex iambis praecipue
et trochaeis constet, quibus lingua latina favet natura,
non indigebant tali licentia. Eodem modo de tragoediis iudi-
candum est. Aliter autem res se habet in carminibus dactylicis:
lingua latina enim, cum natura abhorreat a metro dactylico
et anapaestico itaque imprimis hexametro et pentametro idonea
non sit, Ennius qui versum heroicum Graecos imitatus in
Italiam transtulit, et posteriores poetae, ut linguam metro
adaptarent, praecipue ad id animos⁴ intendere debebant, quo
modo efficerent ut molliter et eleganter versus caderent, i. e.

