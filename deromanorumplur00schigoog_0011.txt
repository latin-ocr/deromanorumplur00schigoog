-9-

locis poetae plurales illos coniungant cum adiectivis, quibus
inest talis vigor qualem viri docti volunt sibi ascivisse merum
pluralem? 1) Certe vero mirum esset in lingua latina sola
pluralem habere vim notionem nominis augendi3 nam nullam
novimus linguam indogermanicam, ubi talis usus valet.

Postquam vero poetas plurali et singulari eiusdem vocis
sine significationis discrimine usos esse cognovimus et argu-
mentis satis gravibus hanc sententiam confirmavimus, iam in
eo est, ut inquiramus quibus de causis, quippe cum poetas
sensus rationes secutos esse negemus, ad eius modi usum plura-
tivi numeri sint adducti. Has quoque quaestiones ad argu·
menta illa confirmanda aliquam vim habere non dubito quin
concedas.

ξ 4. Metri necessitas erat parens atque principium talis
numeri pluralis cum singulari confusionis Lingua enim latina,
cum syllabis imprimis longis faveat, natura abhorret a metro
dactylico et anapaestico; itaque praecipue hexametro et penta-
metro idonea non erat. Quare ne ingenti vocabulorum numero
privarentur pulcherrimisque formis carerent, ad varia auxilia
animos attendere poetis opus erat. Quorum adiumentorum in
numer0, 011111 de ceteris agere meum non sit, etiam usus pluralis
est, quem poetae usurpant pro singulari imprimis ad brevium
syllabarum numerum augendum et meros dactylos facilius ex·
plendos Quam numerorum permutationem invenimus praecipue
in substantivis generis neutrius. Quantum poetae Romani iis
faverint, facile cognosces, si tibi in mentem revocaveris ex
numero ducentorum substantivorum quae cum illa poetica licentia
exhibentur, CXX generis esse neutrius. Quae cum ita sint,
primum ad illa nomina animos intendamus atque inquiramus
primo loco eorum naturam quae trochaeum ante exitum praebent.
Huc spectant neutra secundae declinationis, quorum casus recti
non nisi plurali posito aut postrema syllaba elisa metro dacty-
lico immitti possunt. Nam singularis nominativus vel accusa-
tivus, cum creticum praebeat, plane versui heroico repugnat
et quod alteram singularis versui inserendi attinet facultatem,
nimirum elisionem postremae syllabae, nunc iam in eo est, ut
de hac re, cui in pluralis poetici historia pertractanda aliquid

 

1) slotty 35.

