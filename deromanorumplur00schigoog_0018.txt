—16—

lares variandi causa. Denique poetae hanc numerorum per-
mutationem sibi permittunt, ut dictionem a sermone orationis
pedestris distinguant. Cum ad omnia illa fulcienda in indice
suo loco exempla prolata sint, hic ea supervacua esse censeo,

ἓ 5. Quamquam omnibus momentis supra allatis per-
magnam vim inesse omnes viri docti concedunt, tamen iis
nihil aliud in illa numerorum permutatione attribuendum mihi
videtur esse nisi quod hanc licentiam effecerunt —- qnasi causam
efficientem. Minime autem ad huius rei causam internam ex-
plicandam atque dilucidandam momenta illa sufficere censemus,
Nam violentia atque vis nimis est magna, si poetae non nisi
metro i. e. causis mere formalibus coacti formas inauditas antea
ac plane novas sibi permittunt. Illa metri necessitate quam
negare non possumus, quaestio sic mutatur, ut primum in-
quiramus quo modo factum sit ut poetis cedere liceret illi
necessitati, quo iure talem usum sibi permittere potuerint.
Quam quaestionem difficillimam, quae ad interiorem linguae
vocabulorumque pertinet naturam, sic solvi posse arbitror:

poetae Romani primum, ut hanc numerorum permutationem

sibi concederent, Graecorum impulsi sunt exemplis. Nam
Graeci, quos poetas Latinos imitatos esse nemo est qui nesciat,
primum nomina in quibus materia quaedam inest, et pluraliter
et singulariter elata ita usurpant ut idem significent numeri.
Deinde sic exhibentur nomina quae corporis membra denotant.
Tum voces ‘quibus continentur regiones ac loca’ . . et alia
(in indice nomina Graeca adnotavimus quae vocabulis Latinis
respondent, ut unumquodque nomen quae habuerit fata co-
gnoscas). Accedit alia analogia quae poetici pluralis progressioni
fuit adiumento: sermo communis in iis nominibus, quae plu-
ralia tantum vocantur, plurativas praebebat formas pro notionibus
singularibus3 ‘vel apud oratores latinos nonnulla vocabula plu-
ralia tantum enuntiabantur, in quibus numeri vis temporis diu-
turnitate in oblivionem data erat' ¹). Permagni etiam horum
vocabulorum analogia quin moment-i fuerit ‚ omni dubitatione
caret 2) neque tertia analogia neglegenda estt item obviam
fiunt in oratione soluta nonnulla nomina, quae singulariter et
pluraliter in usum vocantur ita ut nulla extet inter utrumque

 

l) Appel p. 16.
2) Exempla invenies apud Maasium p. 490.

